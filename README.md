# Diplomski rad (FER)

Zadatak: <strong>Automatsko prepoznavanje tiskanog teksta</strong>

Opis zadatka:

Računalno prepoznavanje teksta sa slike (primjerice dobivene skeniranjem dokumenta) težak je problem koji je moguće rješavati različitim pristupima. Tekst pri tome može biti rukom pisan, ili pak tiskan. Najjednostavniji se pristupi temelje na nizu slijednih koraka poput segmentacije pojedinih slova, klasifikacije segmentiranog slova, grupiranja segmentiranih slova u riječi i slično. U okviru ovog diplomskog rada potrebno je proučiti postupke za prepoznavanje tiskanog teksta, pri čemu se treba ograničiti na slučaj kada su riječi pisane hrvatskim jezikom (eventualno engleskim). Potrebno je razviti prototipnu programsku implementaciju sustava koji će na ulazu dobiti sliku odskenirane stranice teksta (primjerice, stranicu knjige), a na izlazu dati prepoznati tekst. U okviru rada potrebno je napraviti i vrednovanje razvijenog sustava. Radu je potrebno priložiti algoritme, izvorne kodove i rezultate uz potrebna objašnjenja i dokumentaciju. Citirati korištenu literaturu i navesti dobivenu pomoć.
